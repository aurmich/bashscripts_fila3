# REGOLAMENTO PER LA DISCIPLINA

# DELLE MODALITÀ E DEI CRITERI DI RIPARTIZIONE

# DEGLI INCENTIVI PER FUNZIONI TECNICHE,

# ART. 45 DEL D.LGS. N. 36/

```
Approvato con decreto del Presidente n. 36 del 16 febbraio 2024
In vigore dal 19 marzo 2024
```
Il presente regolamento è emanato ai sensi dell’art. 45 del D.Lgs. 31 marzo 2023, n. 36, (pubblicato nel S.O. n. 12 alla
G.U. 31 marzo 2023, n. 77), e si applica nel caso di affidamento di lavori pubblici, di servizi e di forniture.
All’interno del presente regolamento, il Codice dei contratti pubblici approvato con D.Lgs. n. 36/2023, è menzionato
come “Codice”.


## I N D I C E

### CAPO I

```
Principi generali
```
Art. 1 – Procedure di affidamento - Oneri per le attività tecniche ................... pag. 1
Art. 2 – Destinatari e attività ............................................................... " 2
Art. 3 – Gruppi di lavoro .................................................................... " 2
Art. 4 - Limite soggettivo dell’incentivo ................................................. " 3
Art. 5 – Esclusione dalla disciplina dell’incentivo ....................................... " 4
Art. 6 - Rapporti con altri enti pubblici .................................................. " 4
Art. 7 - Quota del 20 per cento ............................................................ " 5

```
CAPO II
Incentivo per lavori
```
Art. 8 - Graduazione della misura incentivante ......................................... pag. 6
Art. 9 – Coefficienti di ripartizione dell’incentivo all’interno del gruppo di
lavoro “lavori” ...................................................................... " 6

```
CAPO III
Incentivo per servizi e forniture
```
Art. 10 - Graduazione della misura incentivante ......................................... pag. 8
Art. 11 - Coefficienti di ripartizione dell’incentivo all’interno del gruppo di
lavoro “servizi e forniture” ...................................................... " 8

```
CAPO IV
Incentivo per contratti misti e globali
```
Art. 12 - Graduazione della misura incentivante ......................................... pag. 10
Art. 13 - Coefficienti di ripartizione dell’incentivo all’interno del gruppo di
lavoro “contratti misti e globali” ............................................... " 10

```
CAPO V
Norme comuni
```
Art. 14 - Principi in materia di valutazione ............................................... pag. 12
Art. 15 - Attività del personale dirigenziale .............................................. " 12
Art. 16 - Riduzione dell’incentivo in caso di incrementi dei costi o dei tempi
di esecuzione ...................................................................... " 12
Art. 17 - Contabilizzazione e liquidazione degli incentivi per funzioni tecniche .... " 13
Art. 18 - Informazione e confronto ......................................................... " 15
Art. 19 - Incentivi per le attività svolte dalla Stazione Unica Appaltante ............ " 15
Art. 20 - Disciplina transitoria ed entrata in vigore ..................................... " 16


### PREMESSE

1. La funzione degli incentivi, oggetto del presente Regolamento, risiede nella necessità
    di valorizzare le professionalità interne all’ente, anche in funzione del risparmio di
    spesa conseguito dall’Amministrazione rispetto alla scelta del conferimento esterno
    dell’incarico professionale, da remunerare per la resa delle medesime prestazioni
    professionali. Tali incentivi hanno una funzione premiante di competenze e
    responsabilità, legate inscindibilmente allo svolgimento di peculiari funzioni tecniche.
2. L’art. 1 del Codice definisce il “principio del risultato”, il quale costituisce criterio
    prioritario per l’esercizio del potere discrezionale, nonché per valutare la
    responsabilità del personale che svolge funzioni amministrative o tecniche nelle fasi di
    programmazione, progettazione, affidamento ed esecuzione dei contratti e per
    attribuire gli incentivi, secondo le modalità previste dalla contrattazione collettiva.
3. L’art. 2 del Codice definisce il “principio della fiducia”, il quale favorisce e valorizza
    l’iniziativa e l’autonomia decisionale dei funzionari pubblici, con particolare
    riferimento alle valutazioni e alle scelte per l’acquisizione e l’esecuzione delle
    prestazioni secondo il principio del risultato.

### CAPO I

```
Principi generali
Art. 1
Procedure di affidamento – Oneri per le attività tecniche
```
1. Gli oneri per le attività tecniche di cui all’art. 2, comma 2, relativi alle singole
    procedure di affidamento di lavori, servizi e forniture, a carico dei relativi
    stanziamenti, sono disciplinati dall’art. 45 del Codice e dal presente Regolamento; la
    disciplina dell’incentivazione è applicabile agli appalti relativi a servizi e forniture solo
    nel caso in cui sia nominato il direttore dell’esecuzione (vedi art. 114, comma 8, e
    Allegato II.14, art. 32, commi 2 e 3, del Codice, per i casi in cui il direttore
    dell’esecuzione deve essere diverso dal Responsabile Unico del Progetto).
2. La misura complessiva dell’incentivo è costituita da una somma non superiore al 2%,
    calcolata sull’importo dei lavori, servizi e forniture, posto a base della procedura di
    affidamento, IVA esclusa, senza considerare eventuali ribassi nell’aggiudicazione,
    comprensiva anche degli oneri previdenziali, assistenziali, nonché del contributo
    fiscale IRAP a carico dell’Ente. La misura è definita in base alla graduazione indicata
    nelle tabelle di cui ai successivi Capi II e III.
3. L’incentivo di cui ai commi precedenti, in particolare, è destinato:
    a. ai soggetti che svolgono le attività tecniche di cui all’art. 2, nonché ai loro
       collaboratori, come individuati ai sensi dell’art. 3, per una quota dell’80%;
    b. alle finalità di cui al successivo art. 7, per una quota del 20%, escluse le risorse che
       derivano da finanziamenti europei o da altri finanziamenti a destinazione
       vincolata, eventualmente incrementato ai sensi delle successive disposizioni.
4. Ai fini di cui ai precedenti commi, il quadro economico dell’intervento è articolato
    comprendendo anche le spese tecniche relative all’applicazione degli incentivi di cui
    all’art. 45 del Codice e al presente Regolamento.


```
Art. 2
Destinatari e attività
```
1. La quota dell’80% di cui al precedente art. 1, comma 3, lett. a), relativa a ciascuna
    procedura è destinata ad incentivare l’attività dei dipendenti dell’ente, di qualifica
    non dirigenziale, che svolgono le attività tecniche indicate nell’allegato I.10 al Codice.
2. Sono destinatari della quota incentivante a carico degli stanziamenti previsti per le
    singole procedure di affidamento, i soggetti che svolgono le seguenti attività tecniche:
        programmazione della spesa per investimenti;
        responsabile unico del progetto – RUP ed eventuale responsabile di procedimento
          per le fasi di programmazione, progettazione ed esecuzione e per la fase di
          affidamento (art. 15, comma 4, del Codice);
        collaborazione all’attività del RUP (responsabili e addetti alla gestione tecnico-
          amministrativa dell’intervento);
        redazione del documento di fattibilità delle alternative progettuali;
        redazione del progetto di fattibilità tecnica ed economica;
        redazione del progetto esecutivo;
        coordinamento per la sicurezza in fase di progettazione;
        verifica del progetto ai fini della sua validazione;
        predisposizione dei documenti di gara;
        direzione dei lavori;
        ufficio di direzione dei lavori (direttore/i operativo/i, ispettore/i di cantiere);
        coordinamento per la sicurezza in fase di esecuzione;
        direzione dell’esecuzione;
        collaboratori del direttore dell’esecuzione;
        coordinamento della sicurezza in fase di esecuzione;
        collaudo tecnico-amministrativo;
        regolare esecuzione;
        verifica di conformità;
        collaudo statico.
3. Nel caso in cui l’allegato I.10 sia abrogato e sostituito ai sensi dall’art. 45, comma 1,
    del Codice, è fatto diretto riferimento a quanto previsto dal nuovo allegato che lo
    sostituisce.
       Art. 3
**Gruppi di lavoro**
1. Per l’espletamento delle attività tecniche e/o amministrative, di cui all’art. 45,
    comma 2, del Codice, sono costituiti appositi Gruppi di lavoro e l’individuazione dei
    soggetti componenti gli stessi avviene tenuto conto del grado di professionalità,
    esperienza e specializzazione richiesto dal singolo intervento.
2. Il personale incaricato deve possedere i requisiti professionali previsti dalle vigenti
    normative e le idonee competenze attinenti l’opera o lavoro, servizio, fornitura ivi
    incluse le procedure amministrative e contabili da svolgere. Ai singoli dipendenti
    potranno essere attribuite più mansioni, se compatibili tra loro.


3. La composizione del gruppo di lavoro è definita mediante apposito atto del dirigente
    cui compete la realizzazione dell’intervento, su indicazione del Responsabile Unico del
    Progetto, se soggetto diverso.
4. Il gruppo di lavoro può essere costituito da personale appartenente ad uffici e/o
    settori diversi da quelli di gestione diretta della singola opera/lavoro, servizio,
    fornitura, in possesso dei requisiti professionali, tecnici e/o amministrativi, idonei allo
    svolgimento delle attività di cui all’art. 2, comma 2, considerata anche la complessità
    dell’intervento. La partecipazione è subordinata all’autorizzazione espressa per
    iscritto dal Dirigente del Settore di appartenenza.
5. Il dirigente, con le modalità di cui al comma 4, individua il personale appartenente ad
    uffici e/o settori diversi da quello di gestione diretta della singola opera/lavoro,
    servizio, fornitura, designato dai rispettivi dirigenti, che collabora alla predetta
    attività, in qualità di responsabili e addetti alla gestione tecnico, amministrativa e
    contabile, anche con funzioni di controllo di regolarità degli atti assunti, nonché con
    funzioni di rendicontazione agli organi di controllo preposti, in conformità alle norme,
    regolamenti e disposizioni contrattuali vigenti. La percentuale di ripartizione è
    definita con atto di indirizzo del direttore generale.
6. L’atto di individuazione del Gruppo di lavoro riporta:
    a. La tipologia e il relativo importo del lavoro, servizio o fornitura posto a base delle
       procedure di affidamento, con l’eventuale programma di finanziamento (se spesa
       di investimento);
    b. i nominativi dei soggetti incaricati delle attività inerenti alle funzioni tecniche,
       nonché del personale che partecipa o collabora a dette attività, indicando i
       compiti a ciascuno assegnati, nonché la fase procedurale dell’affidamento;
    c. i termini (obiettivi, tempi e modalità), entro i quali devono essere eseguite le
       singole prestazioni;
    d. l’importo degli incentivi funzioni tecniche determinato ai sensi degli artt. 8, 10 e
       12, nonché le aliquote spettanti a ciascun componente il Gruppo di lavoro.
7. Nell'attribuzione di tali incarichi si dovrà tenere conto dei carichi di lavoro già
    assegnati al personale di identica specializzazione ed esperienza professionale e dei
    risultati conseguiti in attività pregresse. Il Dirigente competente può, con
    provvedimento motivato, modificare o revocare l'incarico in ogni momento, sentito il
    Responsabile Unico del Progetto, se soggetto diverso.
8. Le figure tecniche e/o amministrative incaricate delle attività di cui all'art. 45, comma
    2, del Codice possono essere individuate e inserite nel gruppo di lavoro anche nel corso
    dell'esecuzione del contratto, in corrispondenza delle necessità delle diverse fasi del
    procedimento.

```
Art. 4
Limite soggettivo dell’incentivo
```
1. L’incentivo complessivamente maturato dal dipendente nel corso dell’anno di
    competenza, a prescindere dalla data di pagamento, anche per attività svolte per
    conto di altre amministrazioni, non può superare il trattamento economico
    complessivo annuo lordo percepito dallo stesso dipendente. Nel caso in cui
    l’amministrazione adotti i metodi e gli strumenti digitali per la gestione informativa
    della procedura di gara/affidamento previsti dal Codice, detto limite è aumentato del
    15 per cento.


```
Art. 5
Esclusione dalla disciplina dell’incentivo
```
1. Sono esclusi dall’incentivazione di cui al presente Regolamento:
    a. gli atti di pianificazione generale e/o particolareggiata anche se finalizzati alla
       realizzazione di opere pubbliche;
    b. i lavori di importo inferiore ad euro 75.000,00;
    c. gli acquisti di beni e servizi di importo inferiore ad euro 75.000,00;
    d. i contratti esclusi dall’applicazione del Codice, a termini dell’art. 56;
    e. i lavori in amministrazione diretta;
    f. la manutenzione straordinaria e ordinaria che non presenta il carattere della
       complessità. Per manutenzione straordinaria e ordinaria di particolare complessità
       si considerano gli appalti di manutenzione che richiedano da parte del personale
       tecnico-amministrativo un supplemento di attività. In particolare, è richiesta
       un’attività di programmazione della spesa, di valutazione del progetto o di
       controllo delle procedure di affidamento e dell’esecuzione del contratto. La
       manutenzione straordinaria e ordinaria di particolare complessità è caratterizzata
       da un insieme di operazioni che tramite un processo di ingegnerizzazione e/o di
       innovazione, sia volto a mantenere costantemente nella dovuta efficienza
       funzionale, in rispondenza agli scopi per cui sono stati costruiti, un edificio, una
       strada, un impianto. Per ingegnerizzazione si intende un processo che, a partire da
       un progetto (redatto sulla base della normativa tecnica, di calcoli, di specifiche e
       disegni), consenta di rimediare al degrado strutturale, tecnologico o impiantistico
       di un manufatto, di un edificio o di sue componenti. La particolare complessità dei
       lavori di manutenzione straordinaria e ordinaria deve essere espressamente
       attestata dal dirigente competente contestualmente all’impegno di spesa e
       richiamata nell’atto di liquidazione dell’incentivo;
    g. varianti conformi di cui all’art. 120, comma 1, lettere c) e d), del Codice.

```
Art. 6
Rapporti con altri enti pubblici
```
1. I compensi incentivanti di cui all'art. 45, comma 2, del Codice per attività svolte da
    dipendenti di altre amministrazioni pubbliche, trovano copertura nell’ambito delle
    risorse di cui all’art. 1 e sono ripartite, secondo le modalità previste nella presente
    disciplina; le stesse sono trasferite all'Amministrazione datore di lavoro per essere
    corrisposte al personale che ha espletato tali attività.
2. Specularmente, nel caso in cui dipendenti dell’Amministrazione Provinciale svolgano,
    previa stipula di apposita convenzione, attività inerenti alle funzioni tecniche presso
    altre pubbliche amministrazioni, l’incentivo predetto troverà copertura nelle risorse
    destinate all’incentivo dall’amministrazione ove verrà effettuata la prestazione e
    ripartite secondo la propria disciplina regolamentare. Le relative risorse sono trasferite
    alla Provincia per essere corrisposte nel limite di cui all’art. 4.


```
Art. 7
Quota del 20 per cento
```
1. La quota di cui all’art. 1, comma 3, lett. b), è incrementata da:
    a. la quota parte dell’incentivo eccedente il limite soggettivo del singolo dipendente
       di cui all’art. 4, comma 1;
    b. la quota parte dell’incentivo corrispondente a prestazioni prive dell’attestazione
       del dirigente/rup di cui all’art. 17;
    c. la quota parte di prestazioni non svolte dai dipendenti in quanto affidate a
       personale esterno all’ente.
2. Le risorse di cui al comma 1 sono destinate, nell’ambito dei documenti di
    programmazione e pianificazione dell’Ente, all’acquisto di beni e tecnologie funzionali
    a progetti di innovazione. Rientrano in questo ambito:
       a. la modellazione elettronica informativa per l’edilizia e le infrastrutture;
       b. l’implementazione delle banche dati per il controllo e il miglioramento della
          capacità di spesa;
       c. l’efficientamento informatico, con particolare riferimento alle metodologie e
          strumentazioni elettroniche per i controlli.
3. Le risorse di cui al primo comma sono in ogni caso utilizzate, secondo modalità
    stabilite nei documenti di programmazione e pianificazione dell’Ente, per:
       a. attività di formazione per l’incremento delle competenze digitali dei dipendenti
          nella realizzazione degli interventi;
       b. la specializzazione del personale che svolge funzioni tecniche;
       c. la copertura degli oneri di assicurazione obbligatoria del personale.


### CAPO II

```
Incentivo per lavori
```
```
Art. 8
Graduazione della misura incentivante
```
1. La percentuale massima indicata dall’art. 45 del Codice della misura incentivante, è
    così graduata in ragione della complessità dell’opera da realizzare:

```
Opere
Pari o superiore ad euro 75.000,00 e inferiore ad euro
1.000.000,00 Percentuale del 2%
Pari o superiore ad euro 1.000.000,00 e inferiore alla soglia
di rilevanza europea, come determinata dall’art. 14,
comma 1, lett. a), del Codice
```
```
Percentuale del 1,8%
```
```
Pari o superiore alla predetta soglia di rilevanza europea e
inferiore all’importo di euro 25.000.000,00 Percentuale del 1,4%
Pari o superiore ad euro 25.000.000,00 Percentuale del 1%
```
2. La percentuale va applicata sull’importo complessivo posto a base delle procedure di
    affidamento, comprensivo degli oneri per la sicurezza e al netto di IVA, compreso il
    costo delle opzioni di proroga e/o rinnovo del contratto, se previste esplicitamente nei
    documenti di gara iniziali e conseguentemente attivate.
3. In caso di varianti suppletive di cui all’art. 120, comma 1, lettera b) del Codice, la
    percentuale applicata è quella prevista per la procedura di affidamento iniziale.
4. In caso di procedura divisa per lotti, la disciplina del presente regolamento si applica
    in relazione a ciascun lotto.

```
Art. 9
Coefficienti di ripartizione dell’incentivo all’interno del gruppo di lavoro “lavori”
```
1. I coefficienti di ripartizione dell’incentivo per attività tecniche relative a lavori, sono
    di norma attribuiti fra i diversi componenti del gruppo di lavoro nelle percentuali
    indicate nella tabella sottostante, definiti in relazione alle specifiche attività da
    svolgere:

```
Attività tecnica Percentuale
Responsabile unico del progetto* 24%
Programmazione della spesa per investimenti 2%
Collaborazione all’attività del RUP, quali responsabili e
addetti alla gestione tecnico-amministrativa
dell’intervento****
```
### 9%

```
Redazione del documento di fattibilità delle alternative
progettuali 4%
```

```
Redazione del progetto di fattibilità tecnica ed
economica** 4%
Redazione del progetto esecutivo** 4%
Coordinamento per la sicurezza in fase di progettazione 1%
Verifica del progetto ai fini della sua validazione 4%
Predisposizione dei documenti di gara/affidamento 3%
Direzione dei lavori*** 22%
Ufficio di direzione dei lavori (direttore/i operativo/i,
ispettore/i di cantiere) 14%
Coordinamento per la sicurezza in fase di esecuzione 2%
Collaudo tecnico-amministrativo/CRE e collaudo statico
(calcolato in proporzione all’importo lavori strutture) 6%
Supporto tecnico al collaudatore 1%
Totale 100,00%
* In caso di nomina di responsabile di procedimento per la fase di affidamento (art.
15 comma 4 del D.Lgs. 36/2023), la quota attribuita è pari al 3%; in caso di nomina
di responsabile di procedimento per la fase di programmazione, progettazione ed
esecuzione (art. 15 comma 4 del D.Lgs. 36/2023), la quota attribuita è pari all'8%.
La quota dei responsabile di procedimento di fase non nominati resta appannaggio
del Responsabile Unico di Progetto.
** In caso di redazione di livello unico di progettazione esecutiva la percentuale è
data dalla somma dei 2 livelli.
*** Nell’individuazione del gruppo di lavoro è possibile stabilire una variazione
delle percentuali assegnate alla Direzione lavori e all’Ufficio di direzione lavori nel
limite del 2% e nel rispetto complessivo del 36%.
**** Per i collaboratori del RUP, quali responsabili e addetti alla gestione tecnico,
amministrativa e contabile, appartenenti ad uffici/settori diversi da quelli di
gestione diretta delle opere/lavori, forniture beni e servizi si applica quanto
stabilito dall’art. 3, comma 5.
```
2. La percentuale indicata nella tabella è destinata ad incentivare il soggetto incaricato
    della corrispondente attività, nonché i suoi collaboratori previamente individuati
    nell’ambito del gruppo di lavoro.
3. In assenza di collaboratori o altre figure ulteriori richieste per l’attività specifica,
    l’intera quota dell’incentivo è corrisposta, ricorrendone i presupposti, al responsabile
    dell’attività.


### CAPO III

```
Incentivo per servizi e forniture
```
```
Art. 10
Graduazione della misura incentivante
```
1. La percentuale massima, indicata dall’art. 45 del Codice della misura incentivante, è
    così graduata in ragione della complessità del servizio o fornitura in affidamento:

```
Servizi/Forniture
Pari o superiore ad euro 75.000,00 e inferiore ad euro
1.000.000,00 percentuale^ del 2%
Pari o superiore ad euro 1.000.000,00 e inferiore ad euro
5.500.000,00 percentuale del 1,80%
Pari o superiore ad euro 5.500.000,00 e inferiore ad euro
25.000.000,00 percentuale del 1,4%
Pari o superiore ad euro 25.000.000,00 percentuale del 1%
```
2. Gli incentivi per gli appalti di forniture e servizi sono attribuiti a condizione che sia
    nominato il direttore dell’esecuzione in conformità a quanto stabilito dall’art. 114,
    comma 8, Allegato II.14 e art. 32, commi 2 e 3 del Codice, e inoltre per i casi in cui il
    direttore dell’esecuzione deve essere diverso dal Responsabile unico del progetto in
    ragione della particolare complessità del servizio, previamente individuato nella
    determina a contrarre o atto equivalente. I PPP e le concessioni di servizi, al pari di
    quelli di lavori, sono sempre incentivabili.
3. La percentuale va applicata sull’importo complessivo posto a base delle procedure di
    affidamento, comprensivo degli oneri per la sicurezza e al netto di IVA, compreso il
    costo delle opzioni di proroga e rinnovo del contratto di appalto, se previste
    esplicitamente nei documenti di gara iniziali e conseguentemente attivate.
4. In caso di varianti suppletive di cui all’art. 120, comma 1, lettera b) del Codice, la
    percentuale applicata è quella prevista per la procedura di affidamento iniziale.
5. In caso di procedura divisa per lotti, la disciplina del presente regolamento si applica
    in relazione a ciascun lotto.

```
Art. 11
Coefficienti di ripartizione dell’incentivo all’interno del gruppo di lavoro
“servizi e forniture”
```
1. I coefficienti di ripartizione dell’incentivo per attività tecniche relative a servizi e
    forniture sono attribuiti fra i diversi componenti del gruppo di lavoro, nelle percentuali
    indicate nella tabella sottostante, definiti in relazione alle specifiche attività da
    svolgere:


```
Attività tecnica Percentuale
Responsabile Unico del Progetto* 21%*
Programmazione della spesa per investimenti 2%
Collaborazione all’attività del RUP, quali responsabili e addetti
alla gestione tecnico-amministrativa dell’intervento*** 13%
Redazione del progetto (livello unico) e predisposizione dei
documenti di gara/affidamento 24%
Coordinamento per la sicurezza in fase di progettazione 1%
Direzione dell’esecuzione** 21%
Collaboratori del direttore dell’esecuzione 11%
Coordinamento per la sicurezza in fase di esecuzione 2%
Verifica di conformità/Regolare esecuzione 5%
Totale 100,00%
* In caso di nomina di responsabile di procedimento per la fase di affidamento (art. 15
comma 4 del D.Lgs. 36/2023), la quota attribuita è pari al 4%; in caso di nomina di
responsabile di procedimento per la fase di programmazione, progettazione ed esecuzione
(art. 15 comma 4 del D.Lgs. 36/2023), la quota attribuita è pari al 7%. La quota dei
responsabili di procedimento di fase non nominati resta appannaggio del Responsabile Unico
di Progetto.
** Nell’individuazione del gruppo di lavoro è possibile stabilire una variazione delle
percentuali assegnate alla Direzione dell’esecuzione e ai Collaboratori del DEC nel limite del
2% e nel rispetto complessivo del 32%.
*** Per i collaboratori del RUP, quali responsabili e addetti alla gestione tecnico,
amministrativa e contabile, appartenenti ad uffici/settori diversi da quelli di gestione
diretta delle opere/lavori, forniture beni e servizi si applica quanto stabilito dall’art. 3,
comma 5.
```
2. La percentuale indicata nella tabella è destinata ad incentivare il soggetto incaricato
    della corrispondente attività, nonché i suoi collaboratori previamente individuati
    nell’ambito del gruppo di lavoro.
3. In assenza di collaboratori o altre figure ulteriori richieste per l’attività specifica,
    l’intera quota dell’incentivo è corrisposta, ricorrendone i presupposti, al responsabile
    dell’attività.


### CAPO IV

```
Incentivo per contratti misti e globali
```
```
Art. 12
Graduazione della misura incentivante
```
1. La percentuale massima, indicata dall’art. 45 del Codice della misura incentivante, è
    così graduata in ragione della complessità del servizio o fornitura in affidamento:

```
Contratti misti e globali
Pari o superiore ad euro 75.000,00 e inferiore ad euro
1.000.000,00 Percentuale del 2%
Pari o superiore ad euro 1.000.000,00 e inferiore alla soglia
di rilevanza europea, come determinata dall’art. 14 comma
1 lett. a) del Codice
```
```
Percentuale del 1,8%
```
```
Pari o superiore alla predetta soglia di rilevanza europea e
inferiore all’importo di euro 25.000.000,00 Percentuale del 1,4%
Pari o superiore ad euro 25.000.000,00 Percentuale del 1%
```
2. La percentuale va applicata sull’importo a base delle procedure di affidamento,
    comprensivo degli oneri per la sicurezza e al netto di IVA, compreso il costo delle
    opzioni di proroga e rinnovo del contratto di appalto, se previste esplicitamente nei
    documenti di gara iniziali e conseguentemente attivate.
3. In caso di varianti suppletive di cui all’art. 120, comma 1, lettera b) del Codice, la
    percentuale applicata è quella prevista per la procedura di affidamento iniziale.
4. In caso di procedura divisa per lotti, la disciplina del presente regolamento si applica
    in relazione a ciascun lotto.
5. Le somme di cui al comma 1 del presente articolo devono essere previste e
    accantonate nell'ambito delle somme a disposizione all'interno del quadro economico
    di ciascuna opera o lavoro, servizio, fornitura.

```
Art. 13
Coefficienti di ripartizione dell’incentivo all’interno del gruppo di lavoro
“contratti misti e globali”
```
1. I coefficienti di ripartizione dell’incentivo per attività tecniche relative a contratti
    misti e globali, sono attribuiti fra i diversi componenti del gruppo di lavoro, nelle
    percentuali indicate nella tabella sottostante, definiti in relazione alle specifiche
    attività da svolgere:


```
Attività tecnica Percentuale
Responsabile Unico del Progetto* 14%
Programmazione della spesa per investimenti 2%
Collaborazione all’attività del RUP, quali responsabili e addetti
alla gestione tecnico-amministrativa dell’intervento *** 18%
Redazione del progetto 9%
Coordinamento per la sicurezza in fase di progettazione 1%
Gestione delle procedure di gara/affidamento e gestione
amministrativa e contabile dell’appalto 16%
Direzione dell’esecuzione** 15%
Collaboratori del direttore dell’esecuzione** 21%
Coordinamento per la sicurezza in fase di esecuzione 1%
Verifica di conformità/Regolare esecuzione 3%
Totale 100,00%
* In caso di nomina del responsabile di procedimento per le fasi di programmazione,
progettazione ed esecuzione e del responsabile di procedimento per la fase di
affidamento, a ciascuno di essi spetta una quota pari al 2 %. La quota dei responsabili di
procedimento di fase non nominati resta appannaggio del Responsabile Unico di Progetto.
** Nell’individuazione del gruppo di lavoro è possibile stabilire una variazione delle
percentuali assegnate al RUP, alla Direzione lavori e all’Ufficio di direzione lavori nel
limite del 2% di ciascuno, nel rispetto complessivo delle percentuali stabilite nella tabella.
*** Per i collaboratori del RUP, quali responsabili e addetti alla gestione tecnico,
amministrativa e contabile, appartenenti ad uffici/settori diversi da quelli di gestione
diretta delle opere/lavori, forniture beni e servizi, si applica quanto stabilito dall’art. 3,
comma 5.
```
2. La percentuale indicata nella tabella è destinata ad incentivare il soggetto incaricato
    della corrispondente attività, nonché i suoi collaboratori previamente individuati
    nell’ambito del gruppo di lavoro.
3. In assenza di collaboratori o altre figure ulteriori richieste per l’attività specifica,
    l’intera quota dell’incentivo è corrisposta, ricorrendone i presupposti, al responsabile
    dell’attività.


### CAPO V

```
Norme comuni
```
```
Art. 14
Principi in materia di valutazione
```
1. Gli incentivi sono attribuiti ad ogni soggetto destinatario, secondo le quote riportate
    nelle tabelle di ripartizione. Ai fini dell’attribuzione, il dirigente competente, sentito
    il RUP, se soggetto diverso, attesta con proprio atto, ai sensi dell’art. 17, comma 2:
       a) il rispetto dei tempi richiesti per la specifica attività di cui ciascuno è
          assegnatario;
       b) la completezza e la conformità dell’attività svolta, rispetto a quanto assegnato;
       c) la competenza e la professionalità dimostrate;
       d) la propensione alla risoluzione dei problemi al fine di assicurare la celerità (tempi)
          e l’economicità (costi) delle varie fasi del processo, rispetto a quanto
          preventivato.
2. Gli incentivi sono corrisposti per le attività effettivamente svolte, anche in caso di
    mancata realizzazione dell’opera o di mancata acquisizione del servizio o della
    fornitura.
3. In ogni caso, i dipendenti responsabili delle attività incentivate che violino obblighi
    posti a loro carico dalla legge e dai relativi provvedimenti attuativi o che non svolgano
    quanto assegnato con la dovuta diligenza, sono esclusi dall’incentivazione.

```
Art. 15
Attività del personale dirigenziale
```
1. Ai sensi dell’art. 45, comma 4, ultimo periodo del Codice, è escluso dalla ripartizione
    dell’incentivo il personale con qualifica dirigenziale.

```
Art. 16
Riduzione dell’incentivo in caso di incrementi dei costi
o dei tempi di esecuzione
```
1. Nel caso vengano accertati aumenti dei costi previsti per la realizzazione
    dell’intervento (opera/lavoro, servizio, fornitura) o il mancato rispetto dei tempi
    prefissati per la conclusione delle attività, fatte salve le cause di forza maggiore o
    imputabili all’affidatario o a terzi, si procede come di seguito specificato alla
    decurtazione del fondo incentivante spettante per funzioni tecniche.
2. Nel caso di accertamento parzialmente positivo, tutte le attività sono state svolte ma
    vi sono stati rilevati incrementi dei tempi e/o dei costi fino al 50%, fatte salve le cause
    di forza maggiore o imputabili all’affidatario o a terzi, si applica una penalità
    sull’incentivo del singolo lavoro e/o opera, servizio e fornitura, commisurata alla
    percentuale di scostamento.
3. Nel caso di accertamento negativo, ovvero le attività non sono state svolte
    correttamente, non completate, oppure vi sono incrementi superiori al 50% dei tempi
    e/o costi non derivanti da adempimenti normativamente previsti o da cause di forza


```
maggiore o imputabili a terzi, ai soggetti responsabili dell’incremento di tempi e/o
costi non riconducibili a norme, cause di forza maggiore o imputabili a soggetti terzi,
non verrà corrisposto alcun incentivo.
```
4. Il dirigente competente provvede alla riduzione delle quote spettanti o alla non
    corresponsione dell’incentivo.
5. La riduzione verrà operata nei confronti dei soli dipendenti responsabili delle attività
    specifiche a cui sono ascrivibili i ritardi o gli incrementi di costo dell’opera e/o lavoro,
    servizio o fornitura.
6. Qualora l’incremento del costo o dei tempi di esecuzione, pur essendo imputabili al
    personale interno, non siano specificatamente ascrivibili ad uno o più soggetti
    determinanti, la riduzione di incentivo sarà effettuata in termini generalizzati nei
    confronti di tutto il personale coinvolto.
7. Non costituiscono causa di decurtazione dell’incentivo le seguenti eventualità:
    a) incrementi di costo, sospensioni, proroghe e altre motivazioni correlate alle
       modifiche contrattuali di cui agli artt. 120 e 121 del Codice;
    b) sospensioni e proroghe dei lavori, servizi o forniture dovute a ragioni di pubblico
       interesse, eventi estranei alla volontà dell’Amministrazione o altre motivate
       ragioni estranee al personale incentivato;
    c) ritardi imputabili esclusivamente alla ditta, soggetta a penale per ritardo.

```
Art. 17
Contabilizzazione e liquidazione degli incentivi per funzioni tecniche
```
1. La liquidazione degli incentivi è effettuata dal dirigente competente, su indicazione
    del RUP, se soggetto diverso, in ordine all’effettività di quanto svolto e del rispetto dei
    tempi e dei costi previsti, che accerta ed attesta le specifiche attività svolte dal
    dipendente, nel rispetto dei principi di valutazione e secondo la puntuale
    rendicontazione riferita a ciascun lavoro, servizio o fornitura.
2. Ai fini della liquidazione, il dirigente con proprio atto individua per ciascun dipendente
    destinatario degli incentivi funzioni tecniche:
       a. La tipologia e il relativo importo del lavoro, servizio o fornitura posto a base delle
          procedure di affidamento, con l’eventuale programma di finanziamento (se spesa
          di investimento);
       b. i nominativi dei soggetti incaricati delle attività inerenti alle funzioni tecniche,
          nonché del personale che partecipa o collabora a dette attività, indicando i
          compiti a ciascuno assegnati, nonché la fase procedurale dell’affidamento;
       c. i termini (obiettivi, tempi e modalità), entro i quali sono state eseguite le singole
          prestazioni;
       d. la percentuale di attività realizzata nell’anno di competenza;
       e. l’importo dell’incentivo da liquidare, al lordo delle ritenute di legge.
3. Gli incentivi per funzioni tecniche previsti nel quadro economico di ogni lavoro,
    servizio o fornitura secondo le percentuali stabilite dal presente regolamento viene
    registrato nelle scritture contabili ai sensi dell’allegato 4/2 del D.Lgs. 118/2011 con il
    provvedimento dirigenziale di determina a contrarre o atto equivalente, di cui all’art.
    17, comma 2, del Codice in caso di affidamento diretto.


4. La liquidazione avviene con le seguenti modalità:
    a. per la parte relativa alla programmazione della spesa per investimenti, valutazione
       preventiva dei progetti (verifica e validazione), predisposizione e controllo delle
       procedure di gara/affidamento e RUP per la fase progettuale, nella misura del
       50%, l’incentivo potrà essere liquidato in seguito all’aggiudicazione/affidamento
       dei lavori, servizi e forniture;
    b. per la parte relativa alla direzione dei lavori o direzione dell’esecuzione, verifica
       di conformità, collaudo tecnico-amministrativo e/collaudo statico, RUP per la fase
       esecutiva, nella misura del 50%, l’incentivo potrà essere ammesso alla liquidazione
       una volta approvato il certificato di collaudo/C.R.E. per i lavori, ovvero la verifica
       di conformità relativamente ai servizi e forniture;
    c. in caso di lavori e servizi di durata ultra annuale, il cui importo posto a base delle
       procedure di affidamento superiore ad euro 1.000.000,00, la liquidazione degli
       incentivi di cui alla lettera b) (fase di direzione lavori/di esecuzione) può avvenire
       per quote annuali, secondo gli stati di avanzamento maturati e certificati nell'anno
       di riferimento, fatta salva la fase di collaudo/verifica di conformità.
5. La liquidazione dell’incentivo avviene complessivamente per quanto maturato da
    ciascun dipendente nell’anno di competenza. Ai fini della liquidazione per
    competenza, le singole fasi vengono disciplinate come segue:

```
Attività tecnica Periodo di competenzaLavori^ Periodo di competenzaServizi^
```
```
Programmazione della spesa per
investimenti
```
```
Anno approvazione progetto
esecutivo
```
```
Anno di approvazione
progetto (livello Unico)
```
```
Redazione del documento di
fattibilità delle alternative
progettuali senza ricorso a
professionisti esterni
```
```
Anno approvazione progetto
esecutivo
```
```
Redazione del documento di
fattibilità tecnica ed economica
senza ricorso a professionisti
esterni, fatto salvo prestazioni
specialistiche non eseguibilità
personale provinciale
```
```
Anno approvazione progetto
esecutivo
```
```
Redazione del progetto esecutivo
senza ricorso a professionisti
esterni, fatto salvo prestazioni
specialistiche non eseguibili da
personale provinciale
```
```
Anno approvazione progetto
esecutivo
```
```
Coordinamento per la sicurezza in
fase di progettazione senza
ricorso a professionisti esterni
```
```
Anno approvazione progetto
esecutivo
Verifica del progetto ai fini della
sua validazione Anno aggiudicazione
Predisposizione dei documenti di
gara/affidamento e, in caso di
servizi e forniture, redazione del
progetto (livello unico)
```
```
Anno aggiudicazione Anno di aggiudicazione/^
affidamento
```

```
Direzione dei lavori e ufficio di
direzione dei lavori (direttore/i
operativo/i, ispettore/i di
cantiere) e, in caso di servizi e
forniture, Direttore della
esecuzione e suoi collaboratori,
senza ricorso a professionisti
esterni
```
```
Approvazione C.R.E. o
collaudo
In caso di lavori di durata
ultra annuali e per importi
superiori ad euro
1.000.000,00, per stati di
avanzamento maturati e
certificati nell'anno di
riferimento
```
```
Approvazione C.V.C o del
C.R.E.
In caso di servizi di durata
ultra annuali e per importi
superiori ad euro
1.000.000,00, per stati di
avanzamento maturati e
certificati nell'anno di
riferimento
Coordinamento per la sicurezza in
fase di esecuzione senza ricorso a
professionisti esterni
```
```
Approvazione C.R.E. o
collaudo
Approvazione C.V.C o del
C.R.E.
Collaudo statico senza ricorso a
professionisti esterni
```
```
Anno di approvazione
collaudo /
Collaudo tecnico-amministrativo
o C.R.E. senza ricorso a
professionisti esterni e, in caso di
servizi e forniture, verifica di
conformità o regolare esecuzione
```
```
Approvazione del C.R.E. Approvazione C.V.C o del^
C.R.E.
```
```
Art. 18
Informazione e confronto
```
1. L’U.O. Organizzazione e Gestione Risorse Umane fornisce con cadenza annuale
    informazione alla Rappresentanza Sindacale Unitaria e alle Organizzazioni Sindacali
    relativamente agli incentivi funzioni tecniche di cui al presente atto, in forma
    aggregata o anonima, in conformità al disposto contrattuale vigente, nel rispetto del
    provvedimento del Garante per la protezione dei dati personali 18 luglio 2013, n. 358.

```
Art. 19
Incentivi per le attività svolte dalla Stazione Unica Appaltante
```
1. Ai sensi dell'art. 45, comma 8, del Codice e della Convenzione sottoscritta con la SUA,
    gli Enti convenzionati con la Stazione Unica Appaltante della Provincia di Treviso
    riconoscono, su richiesta, una quota parte pari al 25% dell’incentivo previsto per il
    lavoro, la fornitura o il servizio.
2. La quota del 25% dell’incentivo previsto per il lavoro, la fornitura o il servizio, per
    espressa previsione del richiamato comma 8, art. 45, del Codice è destinato a
    remunerare i compiti svolti dal personale appartenente alla Stazione Unica Appaltante
    nella misura dell’80%, compreso il fondo per l’innovazione di cui all’art. 7 nella misura
    del 20%.
3. Il versamento della quota di cui al comma 1 è richiesto dalla Stazione Unica Appaltante
    della Provincia di Treviso entro il termine di 60 giorni dall’approvazione
    dell’affidamento/aggiudicazione della procedura.
4. La ripartizione della quota relativa all’80% delle somme di cui al comma 1, destinata al
    personale che svolge le funzioni di Stazione Unica Appaltante, avviene secondo i criteri
    specificati nelle seguenti tabelle:


### APPALTI DI OPERE/LAVORI

```
MACRO ATTIVITÀ ex art. 45, comma 8, del Codice
```
```
Quota relativa
all'attività
specifica
Studio e predisposizione dei documenti di gara, inclusa la verifica
normativa specifica di settore 50%
```
```
Gestione ed espletamento della procedura di gara/affidamento 35%
```
```
Predisposizione degli atti per l’affidamento/aggiudicazione
efficace 8%
```
```
Assistenza amministrativa e contabile nell’adozione degli atti 4%
```
```
Assistenza informatica all’applicativo SINTEL, MEPA e al portale
SUA 3%
Totale 100,00%
```
### APPALTI DI SERVIZI E FORNITURE

```
MACRO ATTIVITÀ ex art. 45, comma 8, del Codice
```
```
Quota relativa
all'attività
specifica
Studio e predisposizione dei documenti di gara/affidamento,
inclusa la verifica normativa specifica di settore 50%
Gestione ed espletamento della procedura di gara/affidamento 27%
Predisposizione degli atti per l’affidamento/aggiudicazione
efficace 16%
Assistenza amministrativa e contabile nell’adozione degli atti 4%
Assistenza informatica all’applicativo SINTEL, MEPA e al portale
SUA 3%
Totale 100,00%
```
```
Art. 20
Disciplina transitoria ed entrata in vigore
```
1. Il presente regolamento si applica alle attività di cui all’art. 2 svolte in relazione alle
    procedure di affidamento/gara avviate a decorrere dal 1° luglio 2023, con determina a
    contrarre o atto equivalente, pertanto gli incentivi per funzioni tecniche relativi ad


```
attività svolte in relazione a procedure di gara pubblicate precedentemente il 1° luglio
2023 vengono ripartiti e liquidati secondo il regolamento previgente, adottato ai sensi
dell’art. 113, D.Lgs. n. 50/2016.
```
2. In deroga a quanto stabilito nel comma 1, per le attività svolte di cui all’art. 2, il
    limite soggettivo all’erogazione dell’incentivo di cui all’art. 4 del presente
    regolamento, si applica a decorrere dal 1° gennaio 2024.
3. Il presente regolamento entra in vigore ai sensi dell'art. 4 del Regolamento per la
    gestione delle procedure di pubblicazione all’albo pretorio on line.


